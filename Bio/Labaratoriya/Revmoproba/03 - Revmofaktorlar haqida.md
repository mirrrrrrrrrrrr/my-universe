Revmo faktor(RF) testi qaysi kasalliklarda oshadi

Revmo faktor (RF) — bu organizm immun tizimi tomonidan ishlab chiqariladigan va o‘zining sog‘lom hujayralariga qarshi hujum qiluvchi avtoantitana hisoblanadi. U ko‘proq IgM sinfidagi immunoglobulin bo‘lib, o‘ziga tegishli bo‘lmagan immunoglobulin G (IgG) ga bog‘lanadi va yallig‘lanish jarayonlarini kuchaytiradi. RF autoimmun jarayonlarda va revmatik kasalliklarda muhim biomarker hisoblanadi.

Revmo faktor qanday ishlaydi?

🔻 Immun tizimi xatosi – Immun tizimi o‘zining IgG antitanasini "begona" deb qabul qiladi.

🔻 Antitana hosil bo‘lishi – IgM sinfidagi RF IgG ga bog‘lanadi.

🔻 Immun kompleks hosil bo‘lishi – RF va IgG o‘rtasida immun kompleks hosil bo‘ladi.

🔻 Yallig‘lanish rivojlanadi – Ushbu komplekslar to‘qimalarga tushib, yallig‘lanish, shish, va og‘riq chaqiradi.

Revmo faktor normasi

• Norma: <14 IU/ml
• Chegaraviy holat: 14–20 IU/ml
• Patologik holat: >20 IU/ml

Revmo faktor ko‘tarilishiga sabab bo‘ladigan holatlar

▫️ Autoimmun kasalliklar:

• Revmatoid artrit – RF ko‘rsatkichlari yuqori bo‘ladi (70–90% holatda).
• Skleroderma – Ko‘rsatkichlar o‘rtacha ko‘tariladi.

▫️ Yallig‘lanish kasalliklari:

• Kron kasalligi
• Yallig‘lanishli ichak kasalliklari
• Surunkali gepatit (B, C)

▫️ Infeksiyalar:

• Virusli infektsiyalar (masalan, gripp, COVID-19)
• Bakterial infektsiyalar (masalan, sil, sifilis)
• Parazitar kasalliklar

▫️ Onkologik kasalliklar:

• Limfoma
• Leykemiya

RF natijalarini talqin qilish:

• <14 IU/ml – Normal (➖)
• 14–20 IU/ml – Chegaraviy holat, klinik ahamiyatga ega emas(➕)
• 20–50 IU/ml – Yengil autoimmun jarayon yoki yallig‘lanish(➕)
• 50–100 IU/ml – O‘rta darajali autoimmun kasallik (masalan, revmatoid artrit) (➕➕)
• >100 IU/ml – Kuchli autoimmun jarayon yoki og‘ir revmatoid artrit (➕➕➕)

Revmo faktor testining klinik ahamiyati

✅ Revmatoid artrit diagnostikasida asosiy ko‘rsatkich hisoblanadi.
✅ Infeksiyalar va surunkali yallig‘lanish jarayonlarini aniqlashga yordam beradi.
❌ RF ko‘rsatkichining yuqori bo‘lishi har doim ham kasallik borligini bildirmaydi, chunki sog‘lom odamlarning 3–5% da RF normadan yuqori chiqishi mumkin.

➢ Qo‘shimcha tekshiruvlar talab qilinadigan holatlar:

CRP (C-reaktiv oqsil) – yallig‘lanish jarayonining faolligini baholash uchun.

Agar RF ko‘rsatkichi yuqori chiqsa, kasallikni aniqlash uchun boshqa klinik simptomlar va qo‘shimcha tekshiruvlar bilan birga baholanadi.

Bizni kuzatib boring:
@laborant_ruziev