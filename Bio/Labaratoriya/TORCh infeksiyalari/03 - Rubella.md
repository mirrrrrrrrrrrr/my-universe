Rubella (qizilcha) – oddiy kasallikmi yoki jiddiy xavf?

➢ Umumiy tushuncha

Rubella — tog‘ayli viruslar oilasiga (Togavirus, Rubivirus turkumi) mansub virus keltirib chiqaradigan o‘tkir yuqumli kasallik bo‘lib, eng ko‘p bolalar va homilador ayollarga xavfli hisoblanadi.

➢ Epidemiologiyasi

• Kasallik havo-tomchi yo‘li orqali yuqadi.
• Infeksiya manbai – bemor yoki virus tashuvchi shaxs.
• Ko‘pincha qish va bahor oylarida uchraydi.
• Organizmda immunitet shakllansa, umr bo‘yi saqlanib qoladi.

➢ Patogenezi (kasallik rivojlanishi)

• Virus organizmga nafas yo‘llari orqali tushadi va mahalliy limfa tugunlarida koʻpayadi.
• Keyin qon orqali butun organizmga tarqaladi.
• Terida toshmalar paydo bo‘lishiga sabab bo‘lgan immunologik javob yuzaga keladi.
• Homilador ayollarda platsenta orqali homilaga o‘tishi mumkin.

➢ Klinik belgilari

• Inkubatsion davri: 2–3 hafta (o‘rtacha 14–18 kun).

➢ Klinik bosqichlari:

∆ Prodromal bosqich (yashirin bosqich) – 1-2 kun davom etadi:

• Isitma (37,5–38°C)
• Bosh og‘rig‘i
• Burun bitishi
• Tomoq qizarishi
• Orqa bo‘yin va quloq orqasidagi limfa tugunlarining kattalashishi

∆ Toshma bosqichi – 3–5 kun davom etadi:

• Yuz va bo‘yinda mayda pushti toshmalar paydo bo‘ladi.
• 24 soat ichida toshmalar butun tanaga tarqaladi.
• Toshmalar 3-4 kundan so‘ng iz qoldirmasdan yo‘qoladi.

∆ Tiklanish bosqichi – kasallik o‘z-o‘zidan o‘tib ketadi, lekin immunitet shakllanadi.

➢ Asoratlari

Katta yoshlilarda:

• Miya yallig‘lanishi (ensefalit, meningoensefalit)
• Oyoq-qo‘llarda artrit va artralgiyalar

Homilador ayollarda:

• Tug‘ma rubella sindromi (TRS) – eng xavfli asorat!
• Tug‘ma yurak nuqsonlari (ductus arteriosus ochiqligi, stenoz)
• Ko‘rlik (katarakta)
• Kar-soqovlik
• Markaziy nerv tizimi nuqsonlari
• Jismoniy va aqliy rivojlanishning ortda qolishi
• Homila tushishi yoki o‘lik tug‘ilish

Homiladorlikning 1-trimestrida rubella bilan kasallanish ehtimoli 90% gacha bolada tug‘ma nuqsonlarga olib keladi.

➢ Laborator tekshiruvlar:

• IgM va IgG antitanalar –  
IgM – o‘tkir infektsiyani, IgG – avval kasallanganligini bildiradi.
• PCR (polimeraza zanjir reaksiyasi) – virus RNK’sini aniqlash.

➢ Profilaktika

• Emlash – eng samarali usul!
• MMR (qizamiq, parotit, qizilcha) vaksinasining tarkibida bor.
• 12–15 oyda va 4–6 yoshda bolalarga tavsiya etiladi.
• Homilador bo‘lishdan kamida 1 oy oldin emlanish tavsiya etiladi.
• Bemorlarni izolyatsiya qilish – 7 kunga karantin.
• Homiladorlarni skrining qilish – IgG antitanalariga tahlil.

Rubella — odatda yengil kechuvchi kasallik, lekin homilador ayollar uchun o‘ta xavfli. Emlash kasallikning oldini olishning eng samarali yo‘li hisoblanadi. Homiladorlik rejalashtirishda rubella antitanalarini tekshirtirish muhimdir.