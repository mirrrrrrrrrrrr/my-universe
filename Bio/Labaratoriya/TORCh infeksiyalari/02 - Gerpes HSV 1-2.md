"Gerpes va homiladorlik: Boʻlajak farzandingiz xavf ostidami?"

Gerpes simplex virusi (HSV) 1/2 TORCH-infeksiyalar guruhiga kiradi va chaqaloqlarga homiladorlik yoki tug‘ruq vaqtida yuqishi mumkin. 

HSV ikki turi mavjud:

➢ HSV-1 – asosan lab va yuz sohasida gerpes chaqiradi

➢ HSV-2 – jinsiy yo‘l bilan yuqib, genital gerpes chaqiradi

Har ikkala tur ham tanaga tushgach, asab tugunlarida yashirinib qoladi va immunitet pasayganda qayta faollashishi mumkin.

Yuqish yo‘llari

➢ HSV quyidagi yo‘llar bilan yuqadi:

• Bevosita aloqa – o‘pish, jinsiy aloqa, teri bilan kontakt
• Jinsiy aloqa – vaginal aloqa orqali
• Onadan bolaga – homiladorlik, tug‘ruq yoki laktatsiya vaqtida
• Virus tushgan buyumlar – sochiq, lab bo‘yog‘i, idishlar

➢ Muhim: 
HSV-1 odatda bolalikda yuqadi, HSV-2 esa jinsiy yetuklik davrida yuqish ehtimoli yuqori bo‘lgan infeksiyadir.

Klinik belgilari

➢ HSV-1 (Lab gerpesi)

• Birinchi bosqich: 2-12 kunlik inkubatsiyadan so‘ng qizarish, qichishish va mayda pufakchalar paydo bo‘ladi.

• Keyingi bosqich: Pufakchalar yorilib, yara hosil qiladi, so‘ngra qobiq bilan qoplanib, 7-10 kunda tuzaladi.

• Ko‘rinish joylari: lab, burun, yuz, kamdan-kam tomoq va milklarga tarqalishi mumkin.

➢ HSV-2 (Genital gerpes)

• Birinchi infeksiya: O‘rtacha 2-20 kun ichida jinsiy a'zolar, anus, son ichki qismi yoki siydik yo‘llarida pufakchalar paydo bo‘ladi.

• Og‘riq va qichishish: Siqiladigan yoki o‘tirganda kuchayadigan noqulaylik.

• Siydik chiqarishda og‘riq: Ayniqsa, ayollarda siydik yo‘li zararlangan bo‘lsa.

• Ba'zan: Isitma, limfa tugunlarining kattalashishi va mushak og‘rig‘i kuzatiladi.

Diagnostika

➢ Laborator tekshiruvlar:

• PCR (Polimer zanjir reaksiyasi) – HSV genetik materialini aniqlaydi, eng aniq usul.
• IgM va IgG serologik testlari – Organizmda virusga qarshi hosil bo‘lgan antitanachalarni aniqlaydi.
• IgM (+) – Yangi infeksiya yoki aktiv bosqich
• IgG (+) – Avvalgi yoki uzoq vaqt oldingi infeksiya

Asoratlari

➢ HSV-1 asoratlari

• Gerpetik ensefalit – Miya yallig‘lanishi, o‘lim xavfi yuqori.
• Gerpetik keratit – Ko‘z shikastlanishi va ko‘rlikka olib kelishi mumkin.
• Immuniteti past odamlarda – Og‘ir gerpes infeksiyasi (masalan, OIV/OITS bemorlarida).

➢ HSV-2 asoratlari

• Neonatal gerpes – Onadan chaqaloqqa o‘tib, jiddiy miya zararlanishi yoki o‘limga olib kelishi mumkin.
• Tug‘ruqdagi xavf – Agar ona infeksiyani homiladorlikning oxirida yuqtirgan bo‘lsa, chaqaloqqa yuqish ehtimoli 30-50%.

HSV-1 va HSV-2 infeksiyalari butun dunyoda keng tarqalgan va umrbod organizmda saqlanib qoladi. Immunitet pasayganda yoki stress, kasallik natijasida virus qayta faollashishi mumkin. Homilador ayollar va immuniteti past odamlarda xavf yuqori.
Tashxis va davolash o‘z vaqtida amalga oshirilsa, asoratlar oldini olish mumkin.