Erkaklarning gormonal disbalansi: Qanday kasalliklar xavf tug‘diradi?

Erkak jinsiy gormonlari androgenlar deb ataladi va ular asosan moyaklar va oz miqdorda buyrak usti bezlari tomonidan ishlab chiqariladi. Bu gormonlar jinsiy rivojlanish, mushak massasi, suyak zichligi va umumiy sog‘liq uchun muhim rol o‘ynaydi.

Testosteron – asosiy erkak jinsiy gormoni
➢ Vazifalari:

• Erkak jinsiy xususiyatlarini shakllantiradi (ovozi yo‘g‘onlashishi, soqol va tanadagi tuklarning o‘sishi).
• Jinsiy istak (libido) va ereksiya sifatiga ta’sir qiladi.
• Spermatozoid ishlab chiqarish va urug‘lanish qobiliyatini oshiradi.
• Mushak massasi va kuchini oshiradi.
• Yog‘ almashinuvini va suyak zichligini saqlaydi.

➢ Qondagi normasi:

• Umumiy testosteron: 270–1070 ng/dL
• Erkin testosteron: 5–25 pg/mL

➢ Testosteronning ortishi:

• Haddan tashqari tajovuzkorlik va agressivlik.
• Jinsiy istakning haddan tashqari oshishi.
• Akne va terining yog‘lanishi.
• Soch to‘kilishi (erkaklar tipidagi tepa kal bo‘lish).
• Prostata bezi kattalashishi va prostatit rivojlanishi.
• Yurak-qon tomir kasalliklari xavfining ortishi.

➢ Testosteronning kamayishi:

• Jinsiy istakning pasayishi va ereksiya buzilishi.
• Mushak massasining kamayishi va yog‘ miqdorining ortishi.
• Depressiya va charchoq.
• Spermatozoid sifatining pasayishi va bepushtlik.
• Osteoporoz va suyaklarning mo‘rtlashishi.

Digidrotestosteron (DGT) – kuchli androgen gormon
➢ Vazifalari:

• Tug‘ilganidan boshlab erkak jinsiy organlari rivojlanishini ta’minlaydi.
• Soqol, mo‘ylov va tanadagi tuklarning rivojlanishiga ta’sir qiladi.
• Prostata bezi o‘sishi va funksiyasini boshqaradi.

➢ Qondagi normasi: 300–850 pg/mL

➢ DGT ning ortishi:

• Soch to‘kilishi va tepa kal bo‘lish.
• Prostata giperplaziyasi (prostata kattalashishi).
• Seboreya va akne.

➢ DGT ning kamayishi:

• Jinsiy rivojlanishning sustligi.
• Soch va soqol o‘sishining sustligi.
• Mushak massasining kamayishi.

Luteinizatsiya qiluvchi gormon (LG) – testosteron ishlab chiqarishni boshqaruvchi gormon
➢ Vazifalari:

• Moyaklarda testosteron ishlab chiqarishni rag‘batlantiradi.
• Erkaklarda jinsiy yetilish jarayonini qo‘llab-quvvatlaydi.

➢ Qondagi normasi: 1.7–8.6 mIU/mL

➢ LG ning ortishi:

• Moyaklarning faoliyatining pasayishi (masalan, Klaynfelter sindromi).
• Moyaklar shikastlanishi yoki saratoni.

➢ LG ning kamayishi:

• Testosteron ishlab chiqarilishining pasayishi.
• Jinsiy istak va spermatozoid ishlab chiqarishning kamayishi.

Follikulostimulyatsiya qiluvchi gormon (FSG) – spermatozoid ishlab chiqarishga ta’sir qiluvchi gormon
➢ Vazifalari:

• Moyaklardagi sertoli hujayralarini rag‘batlantiradi.
• Spermatozoid ishlab chiqarish jarayonini boshqaradi.

➢ Qondagi normasi: 1.5–12.4 mIU/mL

➢ FSG ning ortishi:

• Moyak disfunktsiyasi va spermatozoid ishlab chiqarishning pasayishi.
• Genetik kasalliklar (masalan, Klaynfelter sindromi).

➢ FSG ning kamayishi:

• Erkak bepushtligi.
• Testosteron ishlab chiqarishning pasayishi.

Prolaktin – jinsiy faoliyatga ta’sir qiluvchi gormon
➢ Vazifalari:

• Erkak jinsiy tizimini tartibga soladi.
• Jinsiy istak va spermatozoid sifatiga ta’sir qiladi.

➢ Qondagi normasi: 2–18 ng/mL

• Prolaktinning ortishi (giperprolaktinemiya):
• Jinsiy istakning pasayishi va erektil disfunksiya.
• Ginekomastiya (erkaklarda ko‘krak bezi kattalashishi).
• Bepushtlik.

➢ Prolaktinning kamayishi:

• Kamdan-kam hollarda uchraydi va jinsiy istakning kamayishiga olib kelishi mumkin

Estrogenlar (estradiol) – oz miqdorda kerak bo‘lgan gormon
➢ Vazifalari:

• Suyaklarning mustahkamligi va yurak-qon tomir tizimini qo‘llab-quvvatlaydi.
• Jinsiy istakni tartibga solishda yordam beradi.

➢ Qondagi normasi: 10–40 pg/mL

➢ Estrogenning ortishi:

• Ginekomastiya (erkaklarda ko‘krak to‘qimalarining rivojlanishi).
• Yog‘ to‘planishi va mushak massasining kamayishi.
• Jinsiy istakning pasayishi.

➢ Estrogenning kamayishi:

• Suyaklarning mo‘rtlashishi.
• Yurak-qon tomir kasalliklari xavfining ortishi.