Ayollardagi bepushtlikni baholovchi gormon

Anti-Myuller gormon (AMG) tahlili – ayollarning reproduktiv salomatligini baholashda muhim laborator tahlil bo‘lib, tuxumdonlarning zahirasi (ovarian rezerv) haqida ma’lumot beradi. AMG tuxumdonlarda joylashgan antral follikullar tomonidan ishlab chiqariladi va ayolning tug‘ish qobiliyati bilan bevosita bog‘liq.

AMG tahlilining asosiy xususiyatlari

➢ Tuxumdonlarning zaxirasini aniqlaydi – yosh o‘tishi bilan AMG darajasi pasayadi, bu ayolning tug‘ish qobiliyatining kamayishini ko‘rsatadi.

➢ Menstrual sikl bosqichiga bog‘liq emas – AMG miqdori oy davomida deyarli o‘zgarmaydi, shuning uchun tahlil har qanday kunda topshirilishi mumkin.

➢ Gormonal dorilar ta’sir qilmaydi – AMG boshqa jinsiy gormonlardan farqli ravishda estrogen yoki progesteron ta’sirida o‘zgarmaydi.

➢ Erta menopauza xavfini baholash – agar AMG darajasi yoshiga nisbatan juda past bo‘lsa, bu tuxumdonlarning tez qarishini ko‘rsatishi mumkin.

➢ Polikistik tuxumdon sindromi (PTOS) diagnostikasida ishlatiladi – PTOS bo‘lgan ayollarda AMG miqdori odatda me’yoridan yuqori bo‘ladi.

AMG darajasi past bo‘lsa, bu nimani anglatadi?

• Tuxumdon zaxirasi kamaygan
• Erta menopauza xavfi bor
• Tabiiy homiladorlik ehtimoli pasaygan
• Sun’iy urug‘lantirish (EKO) samaradorligi past bo‘lishi mumkin

AMG darajasi yuqori bo‘lsa, bu nimani anglatadi?

• Polikistik tuxumdon sindromi (PTOS)
• Gormonal disbalans
• Tuxumdonlarda follikullar haddan tashqari ko‘p ishlab chiqarilayotgan bo‘lishi mumkin

AMG tahlilini qachon topshirish kerak?

• Bepushtlik muammosi kuzatilsa
• Sun’iy urug‘lantirish (EKO) rejalashtirilayotgan bo‘lsa
• Menopauza yaqinlashayotganini bilish istagi bo‘lsa
• PTOS yoki tuxumdonlarning boshqa kasalliklari borligi gumon qilinsa

AMG tahlili ayollarning reproduktiv salomatligini baholashda muhim diagnostik vositadir. Tahlil natijasini boshqa gormonal tahlillar bilan birga tibbiy mutaxassis baholashi lozim.