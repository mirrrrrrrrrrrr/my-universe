>DVS sindiromi nima u qanchalik xavfli 

DVS-sindrom (Disseminirovannaya Vnutrisosudistaya Svyortyvayemost) — bu tarqalgan tomir ichki ivish sindromi bo‘lib, qon ivish tizimining keskin faollashuvi natijasida qon tomirlar ichida ko‘plab mikrotromblarning hosil bo‘lishi va natijada gemostazning buzilishi bilan kechadi. DVS-sindromi og‘ir patologik holat bo‘lib, ko‘pincha hayot uchun xavfli hisoblanadi.

DVS-sindromining rivojlanish mexanizmi

➢ DVS-sindromi jarayonlari uch asosiy bosqich bilan kechadi:

• Qon ivish tizimining faollashuvi
• Endoteliy (qon tomir devori) shikastlanadi yoki tromboplastin kabi moddalar qonga tushadi.
• Koagulyatsiya tizimi faollashadi va trombin hosil bo‘ladi.
• Trombin fibrinogenni fibringa aylantirib, qon tomirlarida mikrotromblar hosil qiladi.

➢ Mikrotsirkulyator buzilishlar

• Mikrotromblar kichik qon tomirlarini berkitadi.
• Organlarda qon aylanishi buziladi.
• Gipoksiya (kislorod yetishmovchiligi) va ishemiya (qon ta’minoti buzilishi) rivojlanadi.

➢ Koagulyatsiya tizimining buzilishi va fibrinoliz faollashuvi

• Koagulyatsiya omillari ko‘plab ishlatilgani uchun ularda tanqislik yuzaga keladi.
• Fibrinoliz tizimi faollashadi, natijada qon ketish kuchayadi.
• Tromb va qon ketish jarayonlari bir vaqtning o‘zida kechadi.

DVS-sindromining rivojlanish sabablari

➢ DVS-sindromi turli patologik holatlarda rivojlanishi mumkin:

• Infeksiya va sepsis (grammusbat va grammusbat bakteriyalar)
• Travma (keng qamrovli jarohatlar, kuyishlar)
• Onkologik kasalliklar (leykoz, o‘smalar)
• Akusherlik patologiyalari (amnion suyuqligi emboliyasi, eklampsiya)
• Gemotransfuziya asoratlari (mos kelmaydigan qon quyish)
• Autoimmun kasalliklar (qon tomirlarning yallig‘lanishi)

DVS-sindromining bosqichlari

➢ DVS-sindromi to‘rt bosqichda kechadi:

▫️ Boshlang‘ich (giperkoagulyatsiya) bosqichi:
- Trombin va fibrin faollashadi.
- Mikrotromblar hosil bo‘ladi.
- Klinik belgilari: bosh og‘rig‘i, ko‘ngil aynishi, tana haroratining ko‘tarilishi.

▫️ Progressiv bosqich
- Koagulyatsion omillar tanqisligi yuzaga keladi.
- Ichki organlarda mikroinfarktlar rivojlanadi.
- Klinik belgilari: buyrak, jigar, o‘pka faoliyati buzilishi, siyish kamayadi.

▫️ Gipokoagulyatsion bosqich
- Koagulyatsion tizim zaxiralari tugaydi.
- Qon ketish kuchayadi (burundan, milkdan, teri ostida gematomalar).
- Klinik belgilari: gemorragik toshmalar, ko‘karishlar, qorin ichida qon ketish.

▫️ Terminal bosqich (reparatsion bosqich)
- Organlar yetishmovchiligi rivojlanadi.
- Fibrinoliz tizimi faollashadi, qon ketish kuchayadi.
- Klinik belgilari: koma, ko‘p organli yetishmovchilik.

Laborator diagnostika

DVS-sindromini aniqlash uchun asosiy laborator tahlillar:
✅ Protrombin vaqti (PV) – uzayadi
✅ APTT (aktivlashtirilgan qisman tromboplastin vaqti) – uzayadi
✅ Trombin vaqti (TT) – uzayadi
✅ Fibrinogen – kamayadi
✅ D-dimer – oshadi (fibrinoliz faollashganini bildiradi)
✅ Trombositlar soni – kamayadi
✅ Antitrombin III – kamayadi

DVS-sindromi bu – organizmning hayotiy muhim tizimlarining izdan chiqishi bilan bog‘liq murakkab patologik jarayon. DVS-sindromini erta aniqlash va kompleks davolash hayotni saqlab qolish uchun muhim ahamiyatga ega.