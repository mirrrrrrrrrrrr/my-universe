Ruh(Zn) yoki xalq tilida Sink organizm uchun qanchalik muhim?

Sink (Zn) — bu inson organizmi uchun zarur bo‘lgan muhim mikroelementlardan biridir. U tanada oz miqdorda bo‘lsa-da, ko‘plab hayotiy jarayonlarda bevosita ishtirok etadi.

Sinkning tanadagi asosiy vazifalari:

♦️ Immun tizimini mustahkamlash:
Sink immun hujayralarning faoliyatini qo‘llab-quvvatlaydi. Yetishmovchiligi infeksiyalarga tez-tez chalinishga sabab bo‘ladi.

▫️ Yaralarni tez bitirish:
Sink kollagen ishlab chiqarishga yordam beradi, bu esa terining tiklanishida muhim ahamiyatga ega.

♦️ Hujayra bo‘linishi va o‘sish:
Ayniqsa bolalar, o‘smirlar va homilador ayollar uchun zarur. Tananing o‘sishi va rivojlanishida ishtirok etadi.

▫️ Antioksidant sifatida:
Erkin radikallarni zararsizlantirib, qarish jarayonlarini sekinlashtiradi va surunkali kasalliklar xavfini kamaytiradi.

♦️ Gormonlar muvozanatini saqlash:
Sink jinsiy gormonlar, ayniqsa testosteron sintezi uchun muhim. Erkaklarda jinsiy salomatlik uchun katta ahamiyatga ega.

▫️ Teri, soch va tirnoqlar salomatligi:
Akne, soch to‘kilishi, tirnoqlarda sinuvchanlik — bularning sababi ko‘pincha sink tanqisligidir.

🔻 Sink yetishmovchiligi belgilariga quyidagilar kiradi:

• Immunitetning zaiflashuvi
• Yara va jarohatlarning sekin bitishi
• Ishtahaning pasayishi
• Teri muammolari (akne, quruqlik)
• Soch to‘kilishi
• Ta'm va hid bilish qobiliyatining kamayishi
• Erkaklarda jinsiy quvvatning pasayishi

🔺Sink qayerda uchraydi (manbalari):

• Qizil go‘sht (mol, qo‘y)
• Tuxum
• Baliq va dengiz mahsulotlari (xususan, ostritsa)
• Yong‘oq, urug‘lar (qovoq urug‘i, kungaboqar)
• Sut mahsulotlari
• Butun don mahsulotlari
• Loviya va boshqa dukkaklilar

♻️ Kundalik ehtiyoj miqdori:

• Erkaklar: ~11 mg / kun
• Ayollar: ~8 mg / kun
• Homiladorlar va emizikli ayollar: ~11–12 mg / kun